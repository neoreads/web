var mdContent = `## 卷一 五帝本纪第一<sent id="DWYz"></sent>
<para id="kqYx"></para>

黄帝者，少典之子，姓公孙，名曰轩辕。<sent id="GmuH"></sent>
生而神灵，弱而能言，幼而徇齐，长而敦敏，成而聪明。<sent id="ZUkA"></sent>
轩辕之时，神农氏世衰。<sent id="SYur"></sent>
诸侯相侵伐，暴虐百姓，而神农氏弗能征。<sent id="SpaB"></sent>
於是轩辕乃习用干戈，以征不享，诸侯咸来宾从。<sent id="XG5P"></sent>
而蚩尤最为暴，莫能伐。<sent id="JCG7"></sent>
炎帝欲侵陵诸侯，诸侯咸归轩辕。<sent id="DWsE"></sent>
轩辕乃修德振兵，治五气，蓺五种，抚万民，度四方，教熊罴貔貅貙虎，以与炎帝战於阪泉之野。<sent id="pr8a"></sent>
三战，然后得其志。<sent id="ZLBj"></sent>
<para id="lDQv"></para>

蚩尤作乱，不用帝命。<sent id="Rnin"></sent>
於是黄帝乃徵师诸侯，与蚩尤战於涿鹿之野，遂禽杀蚩尤。<sent id="nGwY"></sent>
<para id="_5SO"></para>

而诸侯咸尊轩辕为天子，代神农氏，是为黄帝。<sent id="O6_W"></sent>
天下有不顺者，黄帝从而征之，平者去之，披山通道，未尝宁居。<sent id="KYCF"></sent>
<para id="3s6T"></para>

东至于海，登丸山，及岱宗。<sent id="Skot"></sent>
西至于空桐，登鸡头。<sent id="KHuu"></sent>
南至于江，登熊、湘。<sent id="gwrk"></sent>
<para id="YhOJ"></para>

北逐荤粥，合符釜山，而邑于涿鹿之阿。<sent id="lhbQ"></sent>
迁徙往来无常处，以师兵为营卫。<sent id="fga2"></sent>
官名皆以云命，为云师。<sent id="heHn"></sent>
置左右大监，监于万国。<sent id="sjeE"></sent>
万国和，而鬼神山川封禅与为多焉。<sent id="zism"></sent>
<para id="BaYe"></para>

获宝鼎，迎日推筴。<sent id="mK00"></sent>
举风后、力牧、常先、大鸿以治民。<sent id="d1Pz"></sent>
顺天地之纪，幽明之占，死生之说，存亡之难。<sent id="y29_"></sent>
时播百穀草木，淳化鸟兽虫蛾，旁罗日月星辰水波土石金玉，劳勤心力耳目，节用水火材物。<sent id="7XFn"></sent>
有土德之瑞，故号黄帝。<sent id="TysA"></sent>
<para id="9OAe"></para>

黄帝二十五子，其得姓者十四人。<sent id="2ULO"></sent>
<para id="sgsq"></para>

黄帝居轩辕之丘，而娶於西陵之女，是为嫘祖。<sent id="U1jm"></sent>
嫘祖为黄帝正妃，生二子，其后皆有天下：<sent id="6tTV"></sent>
其一曰玄嚣，是为青阳，青阳降居江水；其二曰昌意，降居若水。<sent id="x-hP"></sent>
<para id="8whL"></para>

昌意娶蜀山氏女，曰昌仆，生高阳，高阳有圣德焉。<sent id="tGIi"></sent>
黄帝崩，葬桥山。<sent id="Jz8V"></sent>
其孙昌意之子高阳立，是为帝颛顼也。<sent id="8tVi"></sent>
<para id="_vYE"></para>

帝颛顼高阳者，黄帝之孙而昌意之子也。<sent id="MBF9"></sent>
静渊以有谋，疏通而知事；养材以任地，载时以象天，依鬼神以制义，治气以教化，絜诚以祭祀。<sent id="RUNT"></sent>
北至于幽陵，南至于交阯，西至于流沙，东至于蟠木。<sent id="UZan"></sent>
动静之物，大小之神，日月所照，莫不砥属。<sent id="3vVw"></sent>
<para id="kfZL"></para>

帝颛顼生子曰穷蝉。<sent id="c_MU"></sent>
颛顼崩，而玄嚣之孙高辛立，是为帝喾。<sent id="bvtZ"></sent>
<para id="q_NO"></para>

帝喾高辛者，黄帝之曾孙也。<sent id="_Rc9"></sent>
高辛父曰蟜极，蟜极父曰玄嚣，玄嚣父曰黄帝。<sent id="nezN"></sent>
自玄嚣与蟜极皆不得在位，至高辛即帝位。<sent id="v7Zn"></sent>
高辛於颛顼为族子。<sent id="TKQa"></sent>
<para id="BpIP"></para>

高辛生而神灵，自言其名。<sent id="Y7m3"></sent>
普施利物，不於其身。<sent id="lIoi"></sent>
聪以知远，明以察微。<sent id="coO3"></sent>
顺天之义，知民之急。<sent id="lYFm"></sent>
仁而威，惠而信，脩身而天下服。<sent id="uVZI"></sent>
取地之财而节用之，抚教万民而利诲之，历日月而迎送之，明鬼神而敬事之。<sent id="8V7b"></sent>
其色郁郁，其德嶷嶷。<sent id="2Zfs"></sent>
其动也时，其服也士。<sent id="5xX1"></sent>
帝喾溉执中而遍天下，日月所照，风雨所至，莫不从服。<sent id="261D"></sent>
<para id="a2X5"></para>

帝喾娶陈锋氏女，生放勋。<sent id="rrqA"></sent>
娶娵訾氏女，生挚。<sent id="8uqu"></sent>
帝喾崩，而挚代立。<sent id="gu-X"></sent>
帝挚立，不善，而弟放勋立，是为帝尧。<sent id="VKeV"></sent>
<para id="9V-E"></para>

帝尧者，放勋。<sent id="75s0"></sent>
其仁如天，其知如神。<sent id="r01v"></sent>
就之如日，望之如云。<sent id="hUyC"></sent>
富而不骄，贵而不舒。<sent id="joX0"></sent>
黄收纯衣，彤车乘白马。<sent id="Bxm4"></sent>
能明驯德，以亲九族。<sent id="7-8_"></sent>
九族既睦，便章百姓。<sent id="hzie"></sent>
百姓昭明，合和万国。<sent id="IdsD"></sent>
<para id="szZF"></para>

乃命羲、和，敬顺昊天，数法日月星辰，敬授民时。<sent id="hgWi"></sent>
分命羲仲，居郁夷，曰旸谷。<sent id="NCET"></sent>
敬道日出，便程东作。<sent id="ZcQ3"></sent>
日中，星鸟，以殷中春。<sent id="plWn"></sent>
其民析，鸟兽字微。<sent id="Sszo"></sent>
申命羲叔，居南交。<sent id="1tVp"></sent>
便程南为，敬致。<sent id="LOXt"></sent>
日永，星火，以正中夏。<sent id="7jbo"></sent>
其民因，鸟兽希革。<sent id="vRU4"></sent>
<para id="4IwO"></para>

申命和仲，居西土，曰昧谷。<sent id="hG9g"></sent>
敬道日入，便程西成。<sent id="HSRZ"></sent>
夜中，星虚，以正中秋。<sent id="4xxP"></sent>
其民夷易，鸟兽毛毨。<sent id="A5-z"></sent>
申命和叔；居北方，曰幽都。<sent id="ficw"></sent>
便在伏物。<sent id="4UVG"></sent>
日短，星昴，以正中冬。<sent id="r_s8"></sent>
其民燠，鸟兽氄毛。<sent id="eZZo"></sent>
岁三百六十六日，以闰月正四时。<sent id="yhwX"></sent>
信饬百官，众功皆兴。<sent id="xgup"></sent>
<para id="iw6Q"></para>

尧曰：<sent id="WJRf"></sent>
“谁可顺此事？”放齐曰：<sent id="hCrc"></sent>
“嗣子丹朱开明。”<sent id="jaDH"></sent>
尧曰：<sent id="oKLs"></sent>
“吁！<sent id="vIct"></sent>
顽凶，不用。”<sent id="sdZO"></sent>
尧又曰：<sent id="HjKQ"></sent>
“谁可者？”讙兜曰：<sent id="jlmm"></sent>
“共工旁聚布功，可用。”<sent id="OjKR"></sent>
尧曰：<sent id="Qejq"></sent>
“共工善言，其用僻，似恭漫天，不可。”<sent id="Tzue"></sent>
尧又曰：<sent id="KEai"></sent>
“嗟，四岳，汤汤洪水滔天，浩浩怀山襄陵，下民其忧，有能使治者？”皆曰鲧可。<sent id="6axD"></sent>
尧曰：<sent id="M_-i"></sent>
“鲧负命毁族，不可。”<sent id="lm23"></sent>
<para id="jEwP"></para>

岳曰：<sent id="RUcC"></sent>
“异哉，试不可用而已。”<sent id="Hiy_"></sent>
尧於是听岳用鲧。<sent id="EP6O"></sent>
九岁，功用不成。<sent id="ovUr"></sent>
<para id="h532"></para>

尧曰：<sent id="ZqNz"></sent>
“嗟！<sent id="qBbd"></sent>
四岳：<sent id="XNv4"></sent>
朕在位七十载，汝能庸命，践朕位？”岳应曰：<sent id="pGBo"></sent>
“鄙德忝帝位。”<sent id="tCNp"></sent>
尧曰：<sent id="48is"></sent>
“悉举贵戚及疏远隐匿者。”<sent id="O4im"></sent>
众皆言於尧曰：<sent id="Vktu"></sent>
“有矜在民间，曰虞舜。”<sent id="hRxh"></sent>
尧曰：<sent id="eloG"></sent>
“然，朕闻之。<sent id="UfD5"></sent>
其何如？”岳曰：<sent id="qhgl"></sent>
“盲者子。<sent id="2Dzo"></sent>
父顽，母嚚，弟傲，能和以孝，烝烝治，不至奸。”<sent id="RyqI"></sent>
尧曰：<sent id="6Gel"></sent>
“吾其试哉。”<sent id="y6dD"></sent>
於是尧妻之二女，观其德於二女。<sent id="uig_"></sent>
舜饬下二女於妫汭，如妇礼。<sent id="aKsB"></sent>
尧善之，乃使舜慎和五典，五典能从。<sent id="6tTo"></sent>
<para id="Txk0"></para>

乃遍入百官，百官时序。<sent id="cSzH"></sent>
宾於四门，四门穆穆，诸侯远方宾客皆敬。<sent id="Cde2"></sent>
尧使舜入山林川泽，暴风雷雨，舜行不迷。<sent id="WqHV"></sent>
尧以为圣，召舜曰：<sent id="m35y"></sent>
“女谋事至而言可绩，三年矣。<sent id="BznA"></sent>
女登帝位。”<sent id="7yMq"></sent>
舜让於德不怿。<sent id="rE2k"></sent>
正月上日，舜受终於文祖。<sent id="B4L2"></sent>
文祖者，尧大祖也。<sent id="DMdr"></sent>
<para id="-lVe"></para>

於是帝尧老，命舜摄行天子之政，以观天命。<sent id="NOZe"></sent>
舜乃在璿玑玉衡，以齐七政。<sent id="Kv8T"></sent>
<para id="i3mN"></para>

遂类于上帝，禋于六宗，望于山川，辩于群神。<sent id="qCL2"></sent>
揖五瑞，择吉月日，见四岳诸牧，班瑞。<sent id="OFqQ"></sent>
岁二月，东巡狩，至於岱宗，祡，望秩於山川。<sent id="K9ve"></sent>
遂见东方君长，合时月正日，同律度量衡，脩五礼五玉三帛二生一死为挚，如五器，卒乃复。<sent id="oYNM"></sent>
五月，南巡狩；八月，西巡狩；十一月，北巡狩：<sent id="b8uf"></sent>
皆如初。<sent id="pcHv"></sent>
归，至于祖祢庙，用特牛礼。<sent id="y9pk"></sent>
<para id="a4O1"></para>

五岁一巡狩，群后四朝。<sent id="Unfh"></sent>
徧告以言，明试以功，车服以庸。<sent id="lYXr"></sent>
肇十有二州，决川。<sent id="d4LM"></sent>
<para id="uycf"></para>

象以典刑，流宥五刑，鞭作官刑，扑作教刑，金作赎刑。<sent id="T8Vy"></sent>
眚灾过，赦；怙终贼，刑。<sent id="RpoY"></sent>
钦哉，钦哉，惟刑之静哉！<sent id="9ibz"></sent>
<para id="WM5H"></para>

讙兜进言共工，尧曰不可而试之工师，共工果淫辟。<sent id="ILuA"></sent>
四岳举鲧治鸿水，尧以为不可，岳彊请试之，试之而无功，故百姓不便。<sent id="Zbs4"></sent>
三苗在江淮、荆州数为乱。<sent id="KHwr"></sent>
於是舜归而言於帝，请流共工於幽陵，以变北狄；放驩兜於崇山，以变南蛮；迁三苗於三危，以变西戎；殛鲧於羽山，以变东夷：<sent id="JDfe"></sent>
四罪而天下咸服。<sent id="0nHb"></sent>
<para id="7y-V"></para>

尧立七十年得舜，二十年而老，令舜摄行天子之政，荐之於天。<sent id="EfGj"></sent>
尧辟位凡二十八年而崩。<sent id="0NtF"></sent>
百姓悲哀，如丧父母。<sent id="8TAI"></sent>
三年，四方莫举乐，以思尧。<sent id="gxcI"></sent>
尧知子丹朱之不肖，不足授天下，於是乃权授舜。<sent id="kgaF"></sent>
授舜，则天下得其利而丹朱病；授丹朱，则天下病而丹朱得其利。<sent id="zqmR"></sent>
尧曰“终不以天下之病而利一人”，而卒授舜以天下。<sent id="RNWb"></sent>
尧崩，三年之丧毕，舜让辟丹朱於南河之南。<sent id="STTy"></sent>
诸侯朝觐者不之丹朱而之舜，狱讼者不之丹朱而之舜，讴歌者不讴歌丹朱而讴歌舜。<sent id="HBGF"></sent>
舜曰“天也”，夫而后之中国践天子位焉，是为帝舜。<sent id="T8Ir"></sent>
<para id="0Xad"></para>

虞舜者，名曰重华。<sent id="ggpp"></sent>
重华父曰瞽叟，瞽叟父曰桥牛，桥牛父曰句望，句望父曰敬康，敬康父曰穷蝉，穷蝉父曰帝颛顼，颛顼父曰昌意：<sent id="qzVb"></sent>
以至舜七世矣。<sent id="zfae"></sent>
自从穷蝉以至帝舜，皆微为庶人。<sent id="d6UV"></sent>
<para id="N3GD"></para>

舜父瞽叟盲，而舜母死，瞽叟更娶妻而生象，象傲。<sent id="xiYA"></sent>
瞽叟爱后妻子，常欲杀舜，舜避逃；及有小过，则受罪。<sent id="Upey"></sent>
顺事父及后母与弟，日以笃谨，匪有解。<sent id="-Kh7"></sent>
<para id="lzYb"></para>

舜，冀州之人也。<sent id="j3Hw"></sent>
舜耕历山，渔雷泽，陶河滨，作什器於寿丘，就时於负夏。<sent id="ZalR"></sent>
<para id="xb5A"></para>

舜父瞽叟顽，母嚚，弟象傲，皆欲杀舜。<sent id="GE7O"></sent>
舜顺適不失子道，兄弟孝慈。<sent id="BTfH"></sent>
欲杀，不可得；即求，尝在侧。<sent id="lQpz"></sent>
<para id="e1IN"></para>

舜年二十以孝闻。<sent id="WFrJ"></sent>
三十而帝尧问可用者，四岳咸荐虞舜，曰可。<sent id="swu4"></sent>
於是尧乃以二女妻舜以观其内，使九男与处以观其外。<sent id="mjsR"></sent>
舜居妫汭，内行弥谨。<sent id="oSyo"></sent>
尧二女不敢以贵骄事舜亲戚，甚有妇道。<sent id="Iswc"></sent>
尧九男皆益笃。<sent id="4fQx"></sent>
舜耕历山，历山之人皆让畔；渔雷泽，雷泽上人皆让居；陶河滨，河滨器皆不苦窳。<sent id="p-WV"></sent>
一年而所居成聚，二年成邑，三年成都。<sent id="DgAJ"></sent>
尧乃赐舜絺衣，与琴，为筑仓廪，予牛羊。<sent id="XU7Q"></sent>
瞽叟尚复欲杀之，使舜上涂廪，瞽叟从下纵火焚廪。<sent id="Pte7"></sent>
舜乃以两笠自扞而下，去，得不死。<sent id="vR0s"></sent>
后瞽叟又使舜穿井，舜穿井为匿空旁出。<sent id="52AP"></sent>
舜既入深，瞽叟与象共下土实井，舜从匿空出，去。<sent id="xtfd"></sent>
瞽叟、象喜，以舜为已死。<sent id="mw9b"></sent>
象曰“本谋者象。”<sent id="t2kl"></sent>
象与其父母分，於是曰：<sent id="WpQ9"></sent>
“舜妻尧二女，与琴，象取之。<sent id="JLKT"></sent>
牛羊仓廪予父母。”<sent id="ZZph"></sent>
象乃止舜宫居，鼓其琴。<sent id="NgHu"></sent>
舜往见之。<sent id="SSCa"></sent>
象鄂不怿，曰：<sent id="2P8I"></sent>
“我思舜正郁陶！”<sent id="JgMO"></sent>
舜曰：<sent id="DjYn"></sent>
“然，尔其庶矣！”<sent id="ixcC"></sent>
舜复事瞽叟爱弟弥谨。<sent id="dycY"></sent>
<para id="2Rn6"></para>

於是尧乃试舜五典百官，皆治。<sent id="xCHe"></sent>
<para id="BR0x"></para>

昔高阳氏有才子八人，世得其利，谓之“八恺”。<sent id="yfeJ"></sent>
高辛氏有才子八人，世谓之“八元”。<sent id="1RYI"></sent>
此十六族者，世济其美，不陨其名。<sent id="YjCB"></sent>
至於尧，尧未能举。<sent id="AOvM"></sent>
舜举八恺，使主后土，以揆百事，莫不时序。<sent id="-pNq"></sent>
举八元，使布五教于四方，父义，母慈，兄友，弟恭，子孝，内平外成。<sent id="p2IW"></sent>
<para id="mSec"></para>

昔帝鸿氏有不才子，掩义隐贼，好行凶慝，天下谓之浑沌。<sent id="_U7Z"></sent>
少皞氏有不才子，毁信恶忠，崇饰恶言，天下谓之穷奇。<sent id="pRfw"></sent>
颛顼氏有不才子，不可教训，不知话言，天下谓之梼杌。<sent id="MftO"></sent>
此三族世忧之。<sent id="6TUX"></sent>
至于尧，尧未能去。<sent id="5RkL"></sent>
缙云氏有不才子，贪于饮食，冒于货贿，天下谓之饕餮。<sent id="IFmy"></sent>
天下恶之，比之三凶。<sent id="_DOW"></sent>
舜宾於四门，乃流四凶族，迁于四裔，以御螭魅，於是四门辟，言毋凶人也。<sent id="Cchx"></sent>
<para id="x2y_"></para>

舜入于大麓，烈风雷雨不迷，尧乃知舜之足授天下。<sent id="HIFq"></sent>
尧老，使舜摄行天子政，巡狩。<sent id="GiEJ"></sent>
舜得举用事二十年，而尧使摄政。<sent id="W4lU"></sent>
摄政八年而尧崩。<sent id="6jbc"></sent>
三年丧毕，让丹朱，天下归舜。<sent id="IYIO"></sent>
而禹、皋陶、契、后稷、伯夷、夔、龙、倕、益、彭祖自尧时而皆举用，未有分职。<sent id="gxRY"></sent>
於是舜乃至於文祖，谋于四岳，辟四门，明通四方耳目，命十二牧论帝德，行厚德，远佞人，则蛮夷率服。<sent id="fik0"></sent>
舜谓四岳曰：<sent id="BEDz"></sent>
“有能奋庸美尧之事者，使居官相事？”皆曰：<sent id="Y_JU"></sent>
“伯禹为司空，可美帝功。”<sent id="6C0m"></sent>
舜曰：<sent id="ox1S"></sent>
“嗟，然！<sent id="yXWb"></sent>
禹，汝平水土，维是勉哉。”<sent id="e7pt"></sent>
禹拜稽首，让於稷、契与皋陶。<sent id="Wg8N"></sent>
舜曰：<sent id="ObP5"></sent>
“然，往矣。”<sent id="6sZ0"></sent>
<para id="MvS2"></para>

舜曰：<sent id="lRHs"></sent>
“弃，黎民始饥，汝后稷播时百穀。”<sent id="vYtG"></sent>
舜曰：<sent id="bzeo"></sent>
“契，百姓不亲，五品不驯，汝为司徒，而敬敷五教，在宽。”<sent id="darZ"></sent>
舜曰：<sent id="GOuW"></sent>
“皋陶，蛮夷猾夏，寇贼奸轨，汝作士，五刑有服，五服三就；五流有度，五度三居：<sent id="ZUP2"></sent>
维明能信。”<sent id="nlQ4"></sent>
舜曰：<sent id="gO5J"></sent>
“谁能驯予工？”皆曰垂可。<sent id="Pvys"></sent>
於是以垂为共工。<sent id="v7ST"></sent>
舜曰：<sent id="rz4t"></sent>
“谁能驯予上下草木鸟兽？”皆曰益可。<sent id="abwW"></sent>
於是以益为朕虞。<sent id="TFEh"></sent>
益拜稽首，让于诸臣朱虎、熊罴。<sent id="7bn-"></sent>
舜曰：<sent id="1VJm"></sent>
“往矣，汝谐。”<sent id="Oef0"></sent>
遂以朱虎、熊罴为佐。<sent id="8gXw"></sent>
舜曰：<sent id="Y17e"></sent>
“嗟！<sent id="OtIt"></sent>
四岳，有能典朕三礼？”皆曰伯夷可。<sent id="28zG"></sent>
舜曰：<sent id="uDSc"></sent>
“嗟！<sent id="O1r9"></sent>
伯夷，以汝为秩宗，夙夜维敬，直哉维静絜。”<sent id="Ul5W"></sent>
伯夷让夔、龙。<sent id="PY5g"></sent>
舜曰：<sent id="ZaAU"></sent>
“然。<sent id="A2fR"></sent>
以夔为典乐，教稚子，直而温，宽而栗，刚而毋虐，简而毋傲；诗言意，歌长言，声依永，律和声，八音能谐，毋相夺伦，神人以和。”<sent id="cirI"></sent>
夔曰：<sent id="DWb_"></sent>
“於！<sent id="d1hZ"></sent>
予击石拊石，百兽率舞。”<sent id="Fa-y"></sent>
舜曰：<sent id="AxA7"></sent>
“龙，朕畏忌谗说殄伪，振惊朕众，命汝为纳言，夙夜出入朕命，惟信。”<sent id="0Vrz"></sent>
舜曰：<sent id="08oZ"></sent>
“嗟！<sent id="FVaP"></sent>
女二十有二人，敬哉，惟时相天事。”<sent id="Nlfs"></sent>
三岁一考功，三考绌陟，远近众功咸兴。<sent id="9AzP"></sent>
分北三苗。<sent id="ONTA"></sent>
<para id="saKA"></para>

此二十二人咸成厥功：<sent id="Xt0g"></sent>
皋陶为大理，平，民各伏得其实；伯夷主礼，上下咸让；垂主工师，百工致功；益主虞，山泽辟；弃主稷，百穀时茂；契主司徒，百姓亲和；龙主宾客，远人至；十二牧行而九州莫敢辟违；唯禹之功为大，披九山，通九泽，决九河，定九州，各以其职来贡，不失厥宜。<sent id="zXDw"></sent>
方五千里，至于荒服。<sent id="WyW-"></sent>
南抚交阯、北发，西戎、析枝、渠廋、氐、羌，北山戎、发、息慎，东长、鸟夷，四海之内咸戴帝舜之功。<sent id="-IDE"></sent>
於是禹乃兴九招之乐，致异物，凤皇来翔。<sent id="OKWW"></sent>
天下明德皆自虞帝始。<sent id="DPGZ"></sent>
<para id="GftS"></para>

舜年二十以孝闻，年三十尧举之，年五十摄行天子事，年五十八尧崩，年六十一代尧践帝位。<sent id="KTD3"></sent>
践帝位三十九年，南巡狩，崩於苍梧之野。<sent id="3A5K"></sent>
葬於江南九疑，是为零陵。<sent id="Yo8V"></sent>
舜之践帝位，载天子旗，往朝父瞽叟，夔夔唯谨，如子道。<sent id="IoXZ"></sent>
封弟象为诸侯。<sent id="-oe9"></sent>
舜子商均亦不肖，舜乃豫荐禹於天。<sent id="UMjT"></sent>
十七年而崩。<sent id="YC8T"></sent>
三年丧毕，禹亦乃让舜子，如舜让尧子。<sent id="vp27"></sent>
诸侯归之，然后禹践天子位。<sent id="f7kd"></sent>
尧子丹朱，舜子商均，皆有疆土，以奉先祀。<sent id="0_R0"></sent>
服其服，礼乐如之。<sent id="C4UR"></sent>
以客见天子，天子弗臣，示不敢专也。<sent id="5r4M"></sent>
<para id="Jk-0"></para>

自黄帝至舜、禹，皆同姓而异其国号，以章明德。<sent id="M4cB"></sent>
故黄帝为有熊，帝颛顼为高阳，帝喾为高辛，帝尧为陶唐，帝舜为有虞。<sent id="Ko3r"></sent>
帝禹为夏后而别氏，姓姒氏。<sent id="AC2K"></sent>
契为商，姓子氏。<sent id="ZDM2"></sent>
弃为周，姓姬氏。<sent id="dd62"></sent>
<para id="Kd11"></para>

太史公曰：<sent id="JBA8"></sent>
学者多称五帝，尚矣。<sent id="ygQY"></sent>
然尚书独载尧以来；而百家言黄帝，其文不雅驯，荐绅先生难言之。<sent id="ZG8d"></sent>
孔子所传宰予问五帝德及帝系姓，儒者或不传。<sent id="yYca"></sent>
余尝西至空桐，北过涿鹿，东渐於海，南浮江淮矣，至长老皆各往往称黄帝、尧、舜之处，风教固殊焉，总之不离古文者近是。<sent id="jvue"></sent>
予观春秋、国语，其发明五帝德、帝系姓章矣，顾弟弗深考，其所表见皆不虚。<sent id="SSNi"></sent>
书缺有间矣，其轶乃时时见於他说。<sent id="s5K5"></sent>
<para id="g5J7"></para>

非好学深思，心知其意，固难为浅见寡闻道也。<sent id="ylrl"></sent>
余并论次，择其言尤雅者，故著为本纪书首。<sent id="2GjQ"></sent>
<para id="-xy4"></para>

`;

export default mdContent;